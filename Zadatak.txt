Uvod
Zadatak smo podijelili u više koraka, svaki nešto zahtjevniji od prethodnog. Za implementaciju preporučujemo korištenje Go programskog jezika, a očekujemo da ćeš koristiti relacijsku bazu podataka. Nismo ograničeni tipom, prepuštamo ti na izbor, a naša preporuka je SQL Server, uz mali hint za spajanje na bazu u privitku, s obzirom na specifičnosti na koje bi mogao izgubiti previše vremena, a nisu bitne za generalnu prosudbu.
Rješenje koje nam pošalješ pripremi kao da ga puštaš u produkciju. Detalji su važni.

Osnova aplikacije
Napravi aplikaciju koja će pri startu učitati 2 JSON file-a sa sljedećih URL-ova:
https://minus5-dev-test.s3.eu-central-1.amazonaws.com/lige.json
https://minus5-dev-test.s3.eu-central-1.amazonaws.com/ponude.json
JSON podaci (lige.json i ponude.json) su međusobno povezani preko ID-eva ponude. Podaci u ovom trenutku još uvijek mogu biti spremljeni u memoriji aplikacije.

Dijeljenje ponude
Aplikacija treba slušati HTTP requeste i vraćati određene podatke u zavisnosti od API metode koja je pozvana. 
Implementiraj API metodu koja će vratiti JSON response sa listom svih liga. Svaka liga mora imati svoj naziv i listu ID-eva ponuda za tu ligu.
Implementiraj API metodu za dohvaćanje određene ponude prema odgovarajućem ID-u.
Implementiraj metodu za proširenje postojeće ponude dodavanjem zapisa koji treba imati istu strukturu kao što je prikazano u JSON file-ovima.
Podaci u ovom trenutku još uvijek mogu biti spremljeni u memoriji aplikacije.

Modeliranje baze podataka
Umjesto u memoriju sve podatke aplikacija od sada treba spremati u bazu i dohvaćati ih iz baze prilikom izvršavanja gore navedenih API metoda.
Osim tablica za spremanje podataka za lige i ponude, dodaj i tablicu ‘igrac’ u kojoj će se spremati igračevo korisničko ime i stanje na računu. Za sada ručno popuni tablicu sa nekoliko testnih zapisa.
Uz zadatak priloži skripte za kreiranje baze, tablica, te ubacivanje test podataka (test igrači).

Uplata listića
Za kraj implementiraj metodu za simuliranje uplate listića. U requestu prema aplikaciji trebaš dobiti igračevo korisničko ime, iznos uloga i listu odigranih parova (ID ponude - odigrani tip). Kladionica ima pravilo pri kojem odbija uplatu listića za koje je eventualni dobitak preko 10,000 kn.